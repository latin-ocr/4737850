41

rosis conspiceretur levitas quaedam nimiaque virium
fiducia (l). i

Carmine chori deos invocantis 151—215 admonentur
spectatores eorum a quibus solis auxilium est petendum (2).
Mox autem non sine terrore decretum illud audiunt quod
cum regis moribus omnino convenit (5) tum vero ipsum ex
altissimo dignitatis gradu in gravissimam perniciem est
praecipitaturum. Quam quo certius futuram esse intelligunt
spectatores , eo gravius commoventur singulis verbis hor-
rendo modo vera significantibus (4).

Quid vero eos sentire necesse est a rege audientes
exspectare eum Apollinis sacerdotem certissimum? Quid ,
postquam prodiit Tiresias metu agitatus, ne vera aperiat
detegatque scelera , quibus Oedipus est oppressus, quid

postquam invitus professus est:

φονέα σέ φημι τάνδρὸς οὗ ζητεῖς κυρεῖν (362)

λεληθέναι σέ φημι σὺν τοῖς φιλτάτοις

αἶσχισ3’ ὀμιλοῦντ’, οὐδ’ ὁρᾶν ἶν’ εἶ κακοῦ (366—367).

Profecto haec scena aptissima est ad animos perturban-
dos; nullius culpae, nullius sceleris rex conscius videtur,

et tamen verba Tiresiae perspicua sunt; tam conveniunt

 

(1) Sic enim jam ab initio Oedipus spectaculum praeberet inuqn‘
viri necessitatis laqueis irretiti et frustra contra eam luctantis. Quod
quantum a vera tragoediae natura absit, non est quod exponamus3
cf. amem, Post„ 13 2. οὐ γὰρ φοβερὸν οὐδὲ ἐλεεινὸν τοῦτο, ἀλλὰ
μιαρόν ἐστιν.

(2) Gonf. inprimis 165 et 166.

(3) Confer. quae disputavimus ‚ pag. 23 , 24.

(4) conf. v. 219, 220, 230, 244 , 245, 263 , 260, 266.

